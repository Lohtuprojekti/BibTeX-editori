<h1>Lohtu: Referenzixx </h1>
Jami Kousa, Lilja Kettunen, Kalle Kirjalainen, Johannes Kauha & Antti Kotiranta.
----------------------------------------------------------------------------------------

Helsingin Yliopiston tietojenkäsittelytieteen ohjelmistotuotanto-kurssin miniprojektina tuli tehdä ohjelma, jolla LateXilla käytettäviä Bibtex-tiedostoja olisi helpompi käsitellä. Työskentely koostui neljästä viikon pituisesta sprintistä.

<h3>Sprint 1</h3>
Ensimmäisessä sprintti meni luonnollisesti lähinnä kehitysympäristön pystyttämisessä ja yhteisiä käytäntöjä sovittaessa. Minimum Viable Product-saatiin kuitenkin toteutettua ja jo alusta pitäen ryhmän sisäinen työskentely sujui lähes ongelmitta, vaikka etenkin alustavan käyttöliittymän toteutus aiheutti hieman epätasaista työnjakoa. Eniten ensimmäisestä viikosta oppi siis tottua toteuttamaan scrumia käytännössä. 

<h3>Sprint 2</h3>
Toisella viikolla teimme klassisen virheen ja otimme vähän enemmän taskeja kuin olisi pitänyt. Kuitenkin syy miksi tästä muodostui ongelma oli siinä, että vasta kasvotusten pidettävän daily scrumin pitämisen jälkeen saimme kunnolla suunniteltua ohjelmiston arkkitehtuurin. Totesimme siis pelkän digitaalisen viestinnän toimimattomaksi. Myöskin sprintin lopulla ymmärsimme ohjelman nykyisen arkkitehtuurin olevan turhan monimutkainen omine referenssi-olioineen, joten päätimme luopua niistä. Tästä syntyi teknistä velkaa, jota ei varmaankaan olisi tullut jos olisimme käyttäneet hieman enemmän aikaa suunnitteluun ja eri vaihtoehtojen tutkimiseen. Eli mitä enemmän: suunnittelua ja kommunikointia, mitä vähemmän: turhaa työtä.

<h3>Sprint 3 & 4</h3>
Kolmanneella viikolla viisastuneena ja refraktointi labyrintin jälkeen saimme teknisen velan kurottua. Tämän spritin aikana ryhmän työskentely vakiintui kun oikea workflow löytyi. Myöskin aikaisemmien viikkojen puutteelliset testit saatiin tehtyä ja käyttöliittymätestit toimimaan, mutta koska emme ehtineet saada niitä toimimaan Travisissa seuraavaan asiakastapaamiseen mennessä, jouduttiin integraatio-testit ottamaan hetkeksi sieltä pois. Mitä enemmän tai vähemmän: ei mitään, miten tulisi jatkaa: samaan malliin. 
<br><br>
Neljäs sprintti jatkui samoissa merkeissä kuin edellinen. Saimme kuitenkin käyttöliittymätestit toimimaan myöskin Travisissa ja testien rivikattavuuden yli yhdeksänteenkymmeneen prosenttiin. Viimeisessäkin asiakastapaamisessa backlogiin lisätyt tehtävät saatiin hyvissä ajoin valmiiksi vaikka buildi vahingossa välissä rikkoutuikin. No problemo. 

<h3>Outro</h3>
Tämä lyhyt projekti osoitti ryhmän dynamiikan toimivan vaikka useimmille meistä tämä oli ensikosketus scrumiin. Ylipäätään miniprojekti oli hyvää harjoittelua tulevaisuuden kannalta ja jätti positiivisen fiiliksen. Kehityttävää kuitenkin olisi ainakin asiakastapaamisissa, missä keskityimme vähän liikaa tekniseen jargoniin emmekä asiakkaan kanssa kommunikointiin. Backlogin päivittäminen oli aluksi hieman kankeaa, mutta siihenkin opimme viimeisien sprinttien aikana. 
<br><br>
Huomasimme kuitenkin kuinka hyödyllistä olisi työskennellä yhdessä tilassa jossa kommunikointi olisi helpompaa, eikä backlogin ja muun materaalin tarvitsisi olla pelkästään verkossa, mutta toimi se näinkin! Retrospektiivit kävimme aina seuraavan asiakastapaamisen jälkeen, joka ei parin ensimmäisen jälkeen enää pahemmin noudattanut mitään kaavoja. Sen yhteydessä suunnittelimme tulevan sprintin. Nämä käytännöt toimivat tässä pienessä projektissa varsin hyvin.  
